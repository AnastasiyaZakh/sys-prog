{% include mathjax %}

[Назад на головну](../README.md)

Зміст:

- [Синтаксичний аналіз без повернення назад](#синтаксичний-аналіз-без-повернення-назад)

- [Контрольні запитання](#контрольні-запитання)

## Синтаксичний аналіз без повернення назад

При виводу ланцюжка $$\omega$$ в $$G$$ на кожному кроку безпосереднього виведення
коли ми беремо до уваги виділений нами нетермінал (в залежності від стратегії
виведення), виникає питання, яку альтернативу для $$A_i$$ використати. З точки зору
практики, нас цікавить така стратегія виведення $$\omega$$ в граматиці $$G$$, коли кожний
наступний крок безпосереднього виведення наближав би нас до мети. Ця стратегія
дасть можливість виконати виведення $$\omega$$ в $$G$$ за час пропорційний $$O(n)$$, де $$n = |\omega|$$.

Зрозуміло, що не маючи інформації про структуру $$\omega$$, досягнути вибраної нами
мети в більшості випадків неможливо. Але ж тримати інформацію про весь
ланцюжок $$\omega$$ також недопустимо. З точки зору практики, отримати потрібний
результат розумно при наявності локальної інформації, наприклад, $$k$$ поточних
вхідних лексем програми ($$k$$ &mdash; наперед фіксоване число) достатньо для
організації виведення $$\omega$$ в $$G$$ за час пропорційний $$O(n)$$. З точки зору
синтаксичного аналізу ланцюжка $$\omega$$ мова ведеться про наступну ситуацію:

![img-15](img/img-15.png)

Зафіксуємо стратегію виводу: далі будемо розглядати лише лівосторонню
стратегію виводу $$\omega$$ в $$G$$. Тоді:

- $$S \Rightarrow^\star \omega_1 A \omega_2$$ ($$A$$ &mdash; перший зліва направо нетермінал);

- $$\omega_1$$ &mdash; термінальна частина ланцюжка $$\omega$$, яку вже виведено (проаналізована
	частина ланцюжка);

- результат $$x y$$, який потрібно ще вивести, виводиться з ланцюжка $$A \omega_2$$;

- щоб зробити вірний крок виведення (без повернення назад) нам було б
	достатньо $$k$$ поточних вхідних символів з непроаналізованої частини програми
	$$xy$$.

Сформульовані нами умови забезпечує клас $$LL(K)$$-граматик.

КС-граматика $$G = \left\langle N, \Sigma, P, S \right\rangle$$ називається 
_$$LL(k)$$-граматикою_ для деякого фіксованого $$k$$, якщо для двох лівосторонніх виводів виду:

1. $$S \Rightarrow^\star \omega_1 A \omega_2 \Rightarrow \omega_1 \alpha \omega_2 \Rightarrow^\star \omega_1 x$$;

2. $$S \Rightarrow^\star \omega_1 A \omega_2 \Rightarrow \omega_1 \beta \omega_2 \Rightarrow^\star \omega_2 y$$;

для яких з $$\text{First}_k (x) = \text{First}_k (y)$$ випливає, що $$\alpha = \beta$$, де
$$A \mapsto \alpha \mid \beta$$.

Неформально, граматика $$G$$ буде $$LL(k)$$-граматикою, якщо для ланцюжка
$$\omega_1 A \omega_2 \in (N \cup \Sigma)^\star$$ $$k$$ перших символів (за умови, що вони 
існують) решти непроаналізованого ланцюжка визначають, що з $$A \omega_2$$ існує не більше 
однієї альтернативи виведення ланцюжка, що починається з $$\omega$$ та продовжується
наступними $$k$$ термінальними символами.

$$
\text{First}_k(\alpha) = \left\{ \omega \middle| \alpha \Rightarrow^\star \omega x, |\omega| = k \right\} \cup \left\{ \omega \middle| \alpha \Rightarrow^\star \omega, |\omega| < k \right\}.
$$

Сформулюємо основні твердження стосовно класу $$LL(k)$$-граматик:

1. Не існує алгоритма, який перевіряє належність КС-граматики класу $$LL(k)$$-граматик.

2. Існує алгоритм, який для конкретного $$k$$ перевіряє, чи є задана граматика 
	$$LL(k)$$-граматикою.

3. Якщо граматика є $$LL(k)$$-граматикою, то вона є $$LL(k + p)$$-граматикою, $$(p \ge 1)$$.

4. Клас $$LL(k)$$-граматик &mdash; це підклас КС-граматик, який не покриває його.

Продемонструємо на прикладі справедливість останнього твердження. Розглянемо
граматику $$G$$ з наступною схемою $$P$$: $$S \mapsto S a | b$$.

Мова, яку породжує наведена вище граматика $$L(G) = \{ ba^i, i = 0, 1, \ldots \}$$. Візьмемо
виведення наступного ланцюжка $$S \Rightarrow^i b a^i$$; за означенням $$LL(k)$$-граматики
$$A = S$$, $$\omega_2 = a^i$$, $$\alpha = S a$$, $$\beta = b$$, тоді $$i \ge k$$ маємо

$$
\text{First}_k (S a a^i) \cap \text{First}_k (b a^i) = b a^{k - 1}.
$$

Таким чином, КС-граматика $$G$$ не може бути $$LL(k)$$-граматикою для жодного $$k$$. Як
результат, КС-граматика $$G$$, яка має ліворекурсивний нетермінал $$A$$ (нетермінал $$A$$
називається _ліворекурсивним_, якщо в граматиці $$G$$ існує вивід виду 
$$A \Rightarrow^\star A \omega$$), не може бути $$LL(k)$$-граматикою.

З практичної точки зору в більшості випадків ми будемо користуватися
$$LL(1)$$-граматиками. У класі $$LL(1)$$-граматик існує один цікавий підклас &mdash; це
розподілені $$LL(1)$$-граматики.

$$LL(1)$$-граматика називаються _розподіленою_, якщо вона
задовольняю наступним умовам:

- у схемі $$P$$ граматики відсутні $$\varepsilon$$-правила (правила виду $$A \mapsto \varepsilon$$);

- для нетермінала $$A$$ праві частини $$A$$-правила починаються різними терміналами.

Для подальшого аналізу означення $$LL(k)$$-граматики розглянемо алгоритм
обчислення функції $$\text{First}_k (\alpha)$$, $$\alpha \in (N \cup \Sigma)$$.



## Контрольні запитання

1. 
	<!---->

2. 
	<!---->

3. 
	<!---->

4. 
	<!---->

5. 
	<!---->

6. 
	<!---->

7.  
	<!---->

8. 
	<!---->

(_традиційні_ відповіді можна переглянути у коментарях у вихідному коді цієї сторінки)

[Назад на головну](../README.md)